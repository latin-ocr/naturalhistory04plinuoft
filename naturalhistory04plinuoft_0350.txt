72

74

75

PLINY: NATURAL HISTORY

trifero proventu. Tarenti tantum praedulces na-
scuntur quas vocant onas. Cato de ficis ita memorat:
‘ Ficos mariscas in loco cretoso aut aperto serito, in
loco autem crassiore aut stercorato Africanas et
Herculaneas, Saguntinas, hibernas, Telanas atras
pediculo long0.' postea tot subiere nomina atque
genera ut vel hoc solum aestimantibus appareat
mutatam esse vitam. sunt et hibernae quibusdam
provinciis, sicuti Moesiae, sed artis, non naturae.
parvarum genus arborum post autumnum fimo con-
tegunt, deprehensasque in his hieme grossos, quae
mitiore caelo refossae cum arbore atque in lucem
remissae novos soles aliosque quam quibus vixere
avide tamquam iterum natae accipiunt et cum ve-
nientium flore maturescunt, alieno praecoces anno, in
tractu vel gelidissimo.

XX. Sed a Catone appellata iam tum Africana ad-
monet ad 1 ingens docimentum usi eo pomo. namque
pernitiali odio Carthaginis flagrans nepotumque
securitatis anxius, curn clamaret omni senatu
Carthaginem delendam, adtulit quodam die in curiam
praecocem ex ea provincia ficum, ostendensque
patribus: ‘Interrogo vos,' inquit, ⁴ quando hanc
pomum demptam putetis ex arbore? ’ cum inter

1 Detlessen ε admonet Africae ad.

⁰ I .e. the sun is now the sun of spring, not of autumn.
ὓ Moesia is the modern Bulgaria and SE. Jugo-Slavia.

338

