PLINY: NATURAL HISTORY

crediderim honorem ei habitum in triumphis potius
quarn quia suffimentum sit caedis hostium et purgatio,
ut tradit Masurius. adeoque in profanis usibus
pollui laurum et oleam fas non est, ut ne propitiandis
quidem numinibus accendi ex iis altaria araeve
debeant. laurus quidem manifesto abdicat ignes
crepitu et quadam detestatione, interaneorum etiam
vitia et nervorum ligno torquente. Ti. principem
tonante caelo coronari ea solitum ferunt contra
fulminum metus.

136 Sunt et circa divum Augustum eventa eius digna
memoratu. namque Liviae Drusillae, quae postea
Augustam matrimonii nomen accepit, cum pacta
esset illa Caesari, gallinam conspicui candoris sedenti
aquila ex alto abiecit in gremium inlaesam, intre-
pideque miranti accessit miraculum, quoniam teneret
inl rostro laureum ramum onustum suis bacis;
conservari alitem et subolem iussere haruspices

137 ramumque eum seri ac rite custodiri: quod factum
est in villa Caesarum fluvio Tiberi inposita iuxta
nonum lapidem Flaminiae viae, quae ob id vocatur
Ad gallinas3 mireque silva ea provenit: ex ea

triumphans postea Caesar laurum in manu tenuit

² M ‹zyhoff : tenentem.
380

