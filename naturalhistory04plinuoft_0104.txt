PLINY: NATURAL HISTORY

et aridior. pretium omphacio in libras Χ vr. fit
et alio modo, cum in mortariis uva inmatura teritur
siccataque in sole postea digeritur in pastillos.

132 LXI. Eodem et bryon pertinet, uva populi albae.
optima circa Cnidum aut Cariam in sitientibus aut
siccis asperisque, secunda in Lyciae cedro. eodem
et oenanthe pertinet3 est autem vitis labruscae
uva. colligitur cum floret, id est cum optime olet,
siccatur in umbra substrato linteo atque ita in

133 cados conditur. praecipua ex Parapotamia, secunda
ab Antiochia atque Laodicea Syriae, tertia ex monti-
bus Medicis3 haec utilior medicinae. quidam omni-
bus his praeferunt eam quae in Cypro insula nascitur.
narn quae in Africa fit ad medicos tantum pertinet
vocaturque massaris. omnis autem ex alba labrusca
praestantior quam e nigra.

134 LXII. Est praeterea arbor ad eadem unguenta
pertinens quam alii elaten vocant—quod nos abietem
——alii palmam, alii spatham. laudatur Hammoniaca
maxime, mox Aegyptia, dein Syriaca, dumtaxat in
locis sitientibus odora, pingui lacrima, quae in

unguenta additur ad domandum oleum.

‘¹ The word usually means ⁴ green laver ’z here it denotas a
cluster of catkins.

92

