47

48

49

PLINY: NATURAL HISTORY

siccioraque folia et tenuiora ac inagis algentia, tota-
que horridior et perfusa resina, lignum abietis
similius. larix ustis radicibus non repullulat, <picea
repullulat>,1 ut in Lesbo accidit incenso nemore
Pyrrhaeo. alia etiamnunc generibus ipsis in sexu
differentia3 mas brevior et durior <foliis>2, femina
procerior, pinguioribus foliis et simplicibus atque non
rigentibu83 lignum maribus durum et in fabrili
opere contortum, feminae mollius, publico dis—
crimine in securibus: hae in quocumque genere
deprehendunt marem, quippe respuuntur et fragosius
sidunt, aegrius revelluntur. ipsa materies retorrida
et nigrior maribus. laricis circa Idam in Troade et
alia differentia, montanae maritimaeque. nam in
Macedonia et Arcadia circaque Elim permutant
nomina, nec constat auctoribus quod cuique generi
adtribuant; nos ista Romano discernimus iudicio.
Abies e cunctis amplissima est et femina etiam
prolixior, materie mollior utiliorque, arbore rotundior,
folio pinnato densa ut imbres non tramittat, atque

hilarior in totum. e ramis generum horum pani-

1 Hermolaus e Theophr.
2 Edd. e Theophr.

418

