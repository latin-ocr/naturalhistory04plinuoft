PLINY: NATURAL HISTORY

autem necat candida omnemque sucum auferendo
tanta crassitudine augetur ut ipsa arbor fiat. signa
eius folia maxima atque latissima, mammae rigentes ¹
quae sunt ceteris inflexae, racemi stantes ac subrecti.
et quamquam omni 2 hederarum generi radicosa
bracchia, huic tamen maxime ramosa ac robusta, ab

152 ea nigrae. sed proprium albae quod inter media

153

folia emittit bracchia utrimque semper amplectens,
hoc et in muris quamvis ambire non possit. itaque
etiam pluribus locis intercisa vivit tamen duratque,
et totidem initia radicum habet quot bracchia, quibus
incolumis et solida arbores sugit ac strangulat. est
et³ in fructu differentia albae nigraeque hederae,
quoniam aliis tanta amaritudo acini ut aves non attin-
gant. est et rigens hedera quae sine adminiculo
stat sola omnium generum, ob id vocata orthocissos,
e diverso numquam nisi humi repens chamaecissos.
LXIII. Similis est hederae e Cilicia quidem pri-
mum profecta sed in Graecia frequentior quam
vocant smilacem, densis geniculata caulibus, spinosis
frutectosa ramis, folio hederaceo, parvo, non anguloso,
a pediculo emittente pampinos, flore candido, olente

154 lilium. fert racemos labruscae modO, non hederae,

colore rubro, conplexa acinis maioribus nucleos
ternos, minoribus singulos, nigros durosque, infausta

1 mammae r. Mayhoff ι mammas erigentes.
² omni? Mayhvoff: omnium.

³ et add. e Theophr. edd.

 

‘¹ A species of bind-weed.

