32

33

PLINY: NATURAL HISTORY

eius expansis atque ita expressis, probatum maxime e
Bruttia; est enim pinguissima et resinosissima.
color oleo fulvus. sponte nascitur in Syriae maritimis
quod elaeomeli vocant. manat ex arboribus pingue,
crassius melle, resina tenuius, sapore dulci, utile1 et
hoc medicis. veteri quoque oleo usus est ad quaedam
genera morborum, existimaturque et ebori vindicando
a carie utile esse: certe simulacrum Saturni Romae
intus oleo repletum est.

VIII. Super omnia vero celebravit amurcam
laudibus Cato: dolia olearia cadosque illa imbui ne
bibant oleum ; amurca subigi areas terendis messibus
ut formicae rimaeque absint 3 quin et lutum parietum
ac tectoria et pavimenta horreorum frumenti,
vestiaria etiam contra teredines ac noxia animalium
amurca adspergi, semina frugum perfundi. morbis
quadripedum, arborum quoque illa medendum,
efficace ad ulcera interiora humani quoque oris.

34 lora etiam et coria omnia et calceamina axesque de-

cocta ungui, atque aeramenta contra aeruginem
colorisque gratia elegantioris, et totam supellectilem
ligneam ac vasa fictilia in quis ficum aridam libeat
adservare, aut si folia bacasque in virgis myrti aliudve

quod genus simile. postremo ligna macerata amurca
nullo fumi taedio ardere.

1 utile add. Warmz'nqlon.

⁰ From ἔλαιον, olive-oil and μέλι, honey.
310

