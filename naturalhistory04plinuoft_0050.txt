54

55

56

PLINY: NATURAL HISTORY

eius. schoenus patet Eratosthenis ratione stadia
XL, hoc est p. V, aliqui xxxn stadia singulis schoe-
nis dedere. attolluntur colles alti, decurruntque et
in plana arbores sponte natae. terram argillosam
esse convenit, raris fontibus ac nitrosis. attingunt et
Minaei, pagus alius, per quos evehitur tus ¹ uno
tramite angusto. hi primi commercium turis fecere
maximeque exercent, a quibus et Minaeum dictum
est: nec praeterea Arabum alii turis arborem vide-
runt,² ac ne horum quidem omnes, feruntque ῆῑ non
amplius esse familiarum quae ius per successiones id
sibi vindicent, sacros vocari ob id, nec ullo congressu
feminarum funerumque, cum incidant eas arbores
ut 3 metant, pollui, atque ita religione merces augeri.
quidam promiscuum tus iis populis esse tradunt in
silvis, alii per vices annorum dividi.

XXXI. Nec arboris ipsius quae sit facies constat.
res in Arabia gessimus et Romana arma in magnam
partem eius penetravere, Gaius etiam Caesar Augusti
filius inde gloriam petiit, nec tamen ab ullo, quod equi-
dem seiam, Latino arborum earum tradita est facies.

Graecorum exempla variant: alii folio piri, minore

1 tus add. Rackham.
2 Rackham: vident.
³ Rackham: aut.

