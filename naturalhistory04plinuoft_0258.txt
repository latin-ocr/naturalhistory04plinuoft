PLINY: NATURAL HISTORY

vite libari vina dis nefas statuit, ratione excogitata
ut putare cogerentur alias aratores et pigri circa
pericula arbusti. M. Varro auctor est Mezentium
Etruriae regem auxilium Rutulis contra Latinos
tulisse vini mercede quod tum in Latino agro fuisset.
89 non licebat id feminis Romae bibere. invenimus
inter exempla Egnati Maetenni uxorem, quod
vinum bibisset e dolio, interfectam fusti a marito,
eumque caedis a Romulo absolutum. Fabius Pictor
in annalibus suis scripsit matronam, quod loculos in
quibus erant claves cellae vinariae resignavisset, a
90 suis inedia mori coactam, Cato ideo propinquos
feminis osculum dare ut scirent an temetum olerent:
hoc tum nomen vino erat, unde et temulentia
appellata. Cn. Domitius iudex pronuntiavit mu-
lierem videri plus vini bibisse quam valitudinis causa
viro insciente, et dote multavit. diuque eius rei
91 magna parsimonia fuit. L. Papirius imperator
adversus Samnites dimicaturus votum fecit, si vi-
cisset, Iovi pocillum vini. denique inter dona
sextarios lactis1 datos invenimus, nusquam vini.
idem Cato cum in Hispaniam navigaret, unde cum
triumpho rediit, non aliud vinum bibit quam remiges,

¹ lactis add. cdd.

⁰ A plantation of trees on which vines were trained.

⁶ Lucius Papirius Cursor in 320 13.c. retrieved the dis-
aster of the preceding year when the Roman army was
entrapped at the Caudine Forks.

⁶ Over the Celtiberi, 195 B.c. v

246

