PLINY: NATURAL HISTORY

flatus quoque pervicax libra: quippe non eadem
gratia Belgicis. haec et Creticis commendatio,
omnibus 1 quamquam praeferuntur Indici, quorum alia

quibusdam videtur natura, quando et hastarum vicem

162 praebent additis cuspidibus. harundini quidem In-

163

164

dicae arborea amplitudo, quales vulgo in templis
videmus. differre mares ac feminas in his quoque
Indi tradunt: spissius mari corpus, feminae capa-
cius. navigiorumque etiam vicem praestant, si
credimus, singula internodia. circa Acesinen amnem
maxime nascitur.

Harundo omnis ex una stirpe numerosa, atque
etiam recisa fecundius resurgit. radix natura vivax,
geniculata et ipsa. folia Indicis tantum brevia,
omnibus vero a nodo orsa conplexu tenues per
ambitum inducunt tunicas, atque a medio internodio
cum plurimum desinunt vestire procumbuntque.
latera harundini calamoque in rotunditate·bina, super
nodos alterno semper inguine, ut alterurn a dextera
fiat, alterum superiore geniculo ab laeva per vices.
inde exeunt aliquando rami qui sunt calami tenues.

LXVI. Plura autem genera. alia spissior densiorque

geniculis, brevibus internodiis, alia rarior maioribus,

¹ Silliq: commendationibus aut commendatis.

492

