93

94

95

PLINY: NATURAL HISTORY

empta HS ὃς memoratur et Galli Asini HS ΙΞΙ.
venumdatae sunt et duae ab Iuba rege pendentes
quarum alteri pretium fuit HS sffil, alteri paulo
minus. interiit nuper incendio a Cethegis descendens
HS [¹51]ss permutata, latifundii taxatione, ·si quis
praedia tanti mercari malit. magnitudo amplissimis
adhuc fuit: uni commissae ex orbibus dimidiatis
duobus a rege Mauretaniae Ptolemaeo quattuor
pedes et semipedem per medium ambitum, crassi-
tudine quadrantali—maiusque miraculum in ea est
artis latente iunctura quam potuisset esse naturae—-
solidae autem 1 a Nomio Caesaris liberto cognomen
trahenti tribus sicilicis infra quattuor pedes totidem-
que infra pedem crassitudinis. qua in re non omit-
tendum videtur Tiberio principi mensam quattuor
pedes sextante et sicilico excedentem, tota vero
crassitudine sescunciali, operimento lamnae vestitam
fuisse, cum tam opima Nomio liberto eius esset.
tuber hoc est radicis, maximeque laudatum quod
sub terra totum fuerit et rarius quam quae superne
gignuntur etiam in ramis3 proprieque quod tanti
emitur arborum vitium est, quarum amplitudo ac
radices aestimari possunt ex orbibus. sunt autem
cupresso feminae atque etiamnum silvestri similes
folio, odore, caudice. Ancorarius mons vocatur
Citerioris Mauretaniae qui laudatissimam dedit
citrum, iam exhaustus.

1 ite-m Galen.
154

