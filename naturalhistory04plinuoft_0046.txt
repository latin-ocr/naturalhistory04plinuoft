PLINY: NATURAL HISTORY

47 XXVII. Nardi vim habet et asarum, quod et ipsum
aliqui silvestre nardum appellant. est autem hederae
foliis, rotundioribus tantum mollioribusque,1 flore
purpureo, radice Gallici nardi, semine acinorum
saporis calidi ac vinosi, in montibus umbrosis bis
anno florens. optimum in Ponto, proximum in
Phrygia, tertium in Illyrico. foditur cum solia
mittere incipit et in sole siccatur, celeriter situm
trahens ac senescens. inventa nuper et in Thracia
herba est cuius folia nihil ab Indico nardo distant.

48 XXVIII. Amomi uva in usu est ex2 Indica vite
labrusca, aut3 ut alii existimavere, frutice tortuoso 4
palmi altitudine, carpiturque cum radice, manipu-
latim leniter conponitur, protinus fragile. laudatur
quam maxime Punici mali foliis simile nec rugosis,
colore rufo. secunda bonitas pallido, herbaceum
peius, pessumumque candidum, quod et vetustate

49 evenit. pretium uvae in libras Χ Lx, friato vero
amomo >4 XL11x. nascitur et in Armeniae parte quae
vocatur Otene et in Media et in Ponto. adulteratur
foliis punici 5 et cummi liquido, ut cohaereat con-
volvatque se in uvae modum.

Est et quae vocatur amomis, minus venosa atque
durior ac minus odorata, quo apparet aut aliud esse
aut colligi inmaturum.

¹ An minoribusque? coll. Dioscorida Detlefsen.
² ex add. Dalec.

³ aut ads-l. Ian.

‘¹ Mayhoff coll. ἓ 49 : montuoso aut myrtuoso.
⁵ Mayhoff z Punicis.

‘⁸ Both amomum and cardamomum (now called cardamom)
refer to Elettaria cardamomum.

⁶ The plant really grew much further east, but much of it
was imported through Armenia and Pontus.

34

