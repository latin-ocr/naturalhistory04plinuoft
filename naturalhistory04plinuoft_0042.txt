41

42

43

PLINY: NATURAL HISTORY

XXIV. Vicina iis Arabia flagitat quandam gene-
rum distinctionem, quoniam fructus constant radice,
frutice, cortice, suco, lacrima, ligno, surcuIO, flore,
folio, pomo.

XXV. Radix et folium Indis in maximo pretio.
radix costi gustu fervenS, odore eximia, frutice alias
inutili. primo statim introitu amnis Indi in Patale
insula duo eius genera, nigrum et quod melius
candicans: pretium in libras Χ vs.

XXVI. De folio nardi plura dici par est ut principali
in unguentis. frutex est gravi et crassa radice sed
brevi ac nigra fragilique, quamvis pingui, situm
redolente, ut cypiros, aspero sapore, folio parvo
densoque. cacumina in aristas se spargunt, ideo
genuina dote nardi spicas ac folia celebrant. alterum
eius genus apud Gangen nascens damnatur in totum
ozaenitidos nomine, virus redolens. adulteratur et
pseudonardo herba quae ubique nascitur crassiore
atque latiore folio et colore languido in candidum
vergente, item sua radice permixta ponderis causa et
cummi spumaque argenti aut stibi ac cypiro cypirive

cortice. sincerum quidem levitate deprehenditur et

‘² The modern Saussurea lappa.
‘¹ The name may really be from Ozene (Uj j ain), a town on the
trade-route between the Ganges and the west coast of India.

30

