PLINY: NATURAL HISTORY

flos violae et odore et colore, bacae ut oleis, et
ipsae odoris iucundi, autumno nascentes, vere
decidentes, foliis numquam deciduis. harum minores
totas integit mare3 maximarum cacumina extant,
ad quae naves religantur, et cum recessit aestus, ad
radices. alias quoque arbores in alto ab isdem
accepimus eodem in mari visas, semper folia retinentis,
fructu earum lupino simili.

142 Iuba tradit circa Trogodytarum insulas fruticem in
alto vocari Isidis crinem, curalio similem sine foliis,
praecisum mutato colore in nigrum durescere, cum
cadat frangi3 item alium qui vocatur Chariton
blepharon, efficacem in amatoriisÍ¾ spatalia ex eo
facere et monilia feminas3 sentire eum se capi
durarique cornus modo et hebetare aciem ferri3
quod si fefellerint insidiae in lapidem transfigurari.

182

