63

64

65

PLINY: NATURAL HISTORY

exolescit haec quoque culpa 1 copiae potius quam
bonitati studentium. Falernus ager a ponte Cam-
pano laeva petentibus Urbanam coloniam Sullanam
nuper Capuae contributam incipit, Faustianus cir-
citer 1111 milia passuum a vico Caedicio, qui vicus
a Sinuessa VI M. passuum abest. nec ulli nunc vino
maior auctoritas. solum vinorum flamma accendi-
tur. tria eius genera, austerum, dulce, tenue.
quidam ita distingunt, summis collibus Caucinum
gigni, mediis Faustianum, imis Falernum. non
omittendum autem nulli eorum quae celebrentur
iucundum saporem uvae esse.

Ad tertiam palmam varie venere Albana urbi
vicina,2 praedulcia ac raro austera,³ item Surrentina
in vineis tantum nascentia, convalescentibus maxime
probata propter tenuitatem salubritatemque. Ti-
berius Caesar dicebat consensisse medicos ut nobili-
tatem Surrentino darent, alioqui esse generosum
acetum, C. Caesar, qui successit illi, nobilem vappam.
certant Massica atque a monte Gauro Puteolos
Baiasque prospectantia. nam Falerno contermina
Statana ad principatum venere non dubie, palamque
fecere sua quibusque terris tempora esse, suos rerum

1 culpa add. Dalec.
² urbi vicina om. v.l.
³ raro austera? Mayhoff : rara in austero.

⁰ I.e. on palisades, not trained on trees.
228

