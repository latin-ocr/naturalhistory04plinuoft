83

84

85

PLINY: NATURAL HISTORY

operariis iusta ceu lege sanciens minui iubeat per
fici maturitatem. cum recenti fico salis vice caseo
vesci nuper excogitatum est. ex hoc genere sunt,
ut diximus, cottana et caricae quaeque conscendenti
navem adversus Parthos omen fecere M. Crasso
venales praedicantis voce, Cauneae. onmia haec in
Albense rus e Syria intulit L. Vitellius, qui postea
censor fuit, cum legatus in ea provincia esset, novissi-
mis Tiberii Caesaris temporibus.

XXII. Malorum pirorumque generi adnumerentur
iure mespila atque sorba. mespilis tria genera,
anthedon, setania, tertium degenerat, anthedoni
tamen similius, quod Gallicum vocant. setaniae
maius pomum candidiusque, acini molliore ligno,
ceteris minus pomum est, sed odore praestantius et
quod diutius servetur. arbor ipsa de amplissimis;
folia antequam decidant rubescunt3 radices multae
atque altae et ideo inextirpabiles. non fuit haec
arbor in Italia Catonis aevo.

XXIII. Sorbis quadruplex differentia: aliis enim
eorum rotunditas mali, aliis turbinatio piri, aliis
ovata species ceu malorum aliquibus. haec obnoxia
acori, odore et suavitate rotunda praecellunt, ceteris
vini sapor3 generosissima quibus circa pediculos
tenera folia. quartum, genus torminale appellant,

⁰ Because they would be sure to eat a quantity of figs:
Cato R.R. LVI.

ὁ ‘ Cauneas ² sounded like ⁴ Caue ne eas‚‘ ‘ Beware of going)
Cf. Cicero, De div. ΙΙ. 84.

346

