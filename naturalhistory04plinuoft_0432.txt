52

PLINY: NATURAL HISTORY

cularum modo nucamenta squamatim compacta de-
pendent praeterquam larici. haec abietis masculae
primori parte nucleos habent, non item feminae3
piceae vero totis paniculis, minoribus graciliori-
busque, minimos ac nigros, propter quod Graeci
phthirophoron 1 eam appellant. in eadem nucamenta
maribus conpressiora sunt ac minus resina roscida.

XX. Similis his etiamnunc aspectu est, ne quid
praetereatur, taxus minime virens gracilisque et tristis
ac dira, nullo suco, ex omnibus sola bacifera. mas
noxio fructu, letale quippe bacis in Hispania praeci-
pue venenum inest: vasa etiam viatoria ex ea vinis
in Gallia facta mortifera fuisse conpertum est. hanc
Sextius milacem a Graecis vocari dicit, et esse in
Arcadia tarn praesentis veneni ut qui obdormiant sub
ea cibumve capiant moriantur. sunt qui et taxica
hinc appellata dicant venena quae nunc toxica dici-
mus, quibus sagittae tinguantur. reperio 2 innoxiam
fieri si in ipsam arborem clavus aereus adigatur.

XXI. Pix liquida in Europa e taeda coquitur, navali-
bus muniendis multosque alios ad usus. lignum eius
concisum furnis undique igni extra circumdato fervet.
primus sudor aquae modo fluit canali3 hoe in Syria
cedrium vocatur, cui tanta vis est ut in Aegypto

1 Benedictus (phthiropoeon Mayhofsfl phthiroporon.
² reperio? Mayhoff : reperto.

‘² Taaeica from laxus, a yew; toscica from τόξον, a bow.

420

