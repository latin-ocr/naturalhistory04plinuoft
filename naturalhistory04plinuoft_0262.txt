96

97

PLINY: NATURAL HISTORY

auctoritate fuerunt et ad avos usque nostros, quin et
Falerno iam reperto, sicut apparet ex illo comici1
versu:

Quinque Thasi vini depromam, bina Falerni.

P. Licinius Crassus L. Iulius Caesar censores anno
urbis conditae DCLXV edixerunt, ne quis vinum Graecum
Aminniumque pluris 2 octonis aeris singula quadrantalia
venderet .· haee enim verba sunt. tanta vero Graeco
vino gratia erat ut singulae potiones in convictu
darentur. XVII. Quibus vinis auctoritas fuerit sua
iuventa,³ M. Varro his verbis tradit: L. Lucullus
puer apud patrem numquam lautum convivium vidit in
quo plus semel Graecum vinum daretur .· ipse cum rediit
ecc Asia, milia cadum congiarium divisit amplius centum.
C. Sentius, quem praetorem vidimus, Chium vinum suam
domum inlatum dicebat tum primum cum sibi cardiaco
medicus dedisset: Hortensius super Ξ( cadum heredi reli-
quit. hactenus Varro. quid? non et Caesar dictator
triumphi sui cena vini Falerni amphoras, Chii cados
in convivia distribuit? idem Hispaniensi triumpho
Chium et Falernum dedit, epulo vero in tertio con-
sulatu suo Falernum, Chium, Lesbium, Mamertinum,
quo tempore primum quattuor genera vini adposita
1 V .l. comico.

2 pluris add. Rackham.
³ Maylzoff ε sua in mensa.

250

