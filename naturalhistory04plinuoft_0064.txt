71

72

PLINY: NATURAL HISTORY

Pretia ex occasione ementium varia, stactae a Χ 111
ad Χ L, sativae summum Χ XI, Erythraeae xvi—-
hanc volunt Arabicam intellegi—Trogodyticae
nucleo Χνι s, ei vero quam odorariam vocant, xn.1
adulteratur lentisci glaebis et cummi, item cucumeris
suco amaritudinis causa, sicut ponderis spuma argenti.
reliqua vitia deprehenduntur sapore, cummis dente
lentescens. fallacissime autem adulteratur Indica
murra, quae ibi de quadam spina colligitur; hoc
solum peius India adfert, facili distinctione, tanto
deterior est.

XXXVI. Ergo transit in mastichen quae et ex alia
spina fit in India itemque in Arabia; lainam vocant.
sed mastiche quoque gemina est, quoniam et in Asia
Graeciaque reperitur herba a radice folia emittens
et carduum similem malo, seminis plenum ac lacrimae
quae erumpit incisa parte summa, vix ut dinosci
possit a mastiche vera. nec non et tertia in Ponto
est, bitumini similior, laudatissima autem Chia
candida, cuius pretium in libras Χ x, nigrae vero Χ 11.
Chia e lentisco traditur gigni cummium modo.

adulteratur ut tura resina.

¹ Numeri hi omnes varie traduntur.

‘² This presumably means that the Indian variety is hardly
distinguishable from mastich, but it has been taken to mean
that it actually degenerates into mastich.

52

